{
    "name": "delfinas",
    "oneLiner": "Entuziastingas idėjų generatorius, kuriam reikia nuolatinės kūrybinės laisvės – ir... energijos. DAUUUG energijos.",
    "strength": [
        "Kūrybiškumas ir entuziazmas – tavo energija ir kūrybiškumas leidžia lengvai generuoti naujas idėjas ir netikėtus sprendimus.",
        "Lankstumas – gebi puikiai prisitaikyti ir lengvai atsiveri naujoms galimybėms, priimi pokyčius ir gebi elgtis spontaniškai.",
        "Empatija ir bendravimas – lengvai supranti kitų požiūrį ir gebi kurti pozityvią, bendradarbiaujančią kultūrą."
    ],
    "weakness": [
        "Per greitas įsipareigojimas – dažnai viskam sakai taip ir dėl to prisiimi per daug darbų. Taip vis daugėja neužbaigtų projektų skaičius ir ilgainiui gali nueiti iki perdegimo.",
        "Gebėjimo susikaupti stoka – tau gali būti sunku išlaikyti dėmesį į vieną uždutoį ar tikslą ilgesnį laiką ir pabaigti pradėtus projektus (prieš imantis naujų).",
        "Prokrastinacija – atidėlioji užduotis, kurios tau atrodo neįdomios, o tai didina neorganizuotumą ir stresą."
    ],
    "focus": [
        "Susikurk sistemą, kuri padės prioritetizuoti projektus, laikytis įsipareigojimų, ir vienu metu skirti dėmesį vienai užduočiai.",
        "Ribok vienu metu įgyvendinamų projektų skaičių, kad išvengtum pernelyg didelio krūvio.",
        "Susikurk rutiną, kuri padėtų lengviau įveikti tau mažiau įdomias užduotis be atidėliojimo ir išlaikyti bendrą produktyvumą."
    ],
    "avoid": [
        "Venk imtis užduočių iškart, gerai jų neapgalvojus ir neįvertinus – tai gali atvesti į perdegimą.",
        "Naujų idėjų, jeigu neturi aiškaus plano, kaip sėkmingai įgyvendinti ir užbaigti jau pradėtas.",
        "Važiuoti vien ant įkvėpimo – kad sėkmingai įgyvendintum savo idėjas, reikia ir paprasto nuoseklaus (ir kartais neįdomaus) darbo, net kai pirminis entuziazmas jau bus seniai išgaravęs."
    ],
    "help": [
        "Laisvė generuoti idėjas, bendradarbiaujanti aplinka ir kūrybiniai projektai.",
        "Įrankiai idėjoms organizuoti ir keliems projektams valdyti vienu metu, pvz., vizualinės lentos ar skaitmeniniai planuokliai.",
        "Laiko blokavimo technikos, skatinančios skirti tam tikrą laiką konkretiems užduočių ar projektų etapams."
    ],
    "disturb": [
        "Griežta darbotvarkė, daug pasikartojančių užduočių ir ribotos galimybės kūrybai.",
        "Situacijos, reikalaujančios atidumo detalėms arba ilgalaikių įsipareigojimų be galimybės juos paįvairinti.",
        "Aplinka, kurioje trūksta įkvėpimo, socialinių sąveikų ar naujų atradimų."
    ],
    "challenge": [
        "Per greitas įsipareigojimas – kaip pažaboti savo entuziazmą lengvai įsitraukti į naujus projektus, kad nepatirtum perdegimo ir turėtum laiko bei energijos užbaigti jau pradėtiems darbams.",
        "Sunku susikoncentruoti – kaip užbaigti pradėtus projektus, kai dėmesys natūraliai krypsta į naujas idėjas.",
        "Sunku išlaikyti tęstinumą – kaip užtikrinti, kad pradinės motyvacijos ir energijos sumažėjimas neskatintų mesti projektų ar idėjų, jų neužbaigus."
    ],
    "excercise": {
        "Prioritetai": [
            "Sudaryk visų dabartinių tavo projektų ir idėjų sąrašą. Kiekvieną įvertink balais nuo 1 iki 5 pagal poveikį (tavo tikslams, vertybėms), įgyvendinamumą ir asmeninį suinteresuotumą. Pasirink tris svarbiausius projektus, į kuriuos sutelksi dėmesį per artimiausias dvi savaites, o kitus atidėk į šalį. Po dviejų savaičių peržiūrėk sąrašą ir vėl perėliok prioritetus.",
            "Tikslas: stiprinti dėmesio sutelkimo įgūdį ir valdyti didelį įsipareigojimų (darbų) kiekį, identifikuojant ir susitelkiant į svarbiausius projektus.",
            "Kodėl tai veikia: šis pratimas padeda objektyviai įvertinti savo įsipareigojimus ir susitelkti į mažesnį kiekį, bet svarbesnių projektų. Taip sumažinama perdegimo rizika ir skatinama veikti, nepaisant banguojančio įkvėpimo."
        ],
        "Be trukdžių": [
            "Pasirink vieną užduotį ar projektą, prie kurio dirbsi 25 minutes naudojant „Pomodoro“ techniką. Išjunk pranešimus ir paslėpk visus galimus trukdžių šaltinius (pvz., telefoną, nereikalingus naršyklės skirtukus). Po 25 minučių daryk 5 minučių pertrauką ir tą patį procesą pakartok dar du kartus. Sek, kiek padarei per šiuos tris sprintus. Svarbu: po 25 minučių būtinai atsitrauk pailsėti, net jei ir užsidegei „varyti“, o per poilsiui skirtas 5 minutes pasirink tavo emocinei ir fizinei būklei palankias veiklas.",
            "Tikslas: didinti produktyvumą, dirbant trumpais, bet intensyviais periodais be pertraukų – ir stiprinti atsparumą įvairioms distrakcijoms.",
            "Kodėl tai veikia: ši užduotis padeda išlaikyti dėmesį ties viena užduotimi, vengiant įprastų trukdžių, ir suteikia greito pasitenkinimo jausmą."
        ],
        "Atsikratyk balasto": [
            "Kiekvienos savaitės pabaigoje peržiūrėk savo įsipareigojimus (ypač jeigu per savaitę atsirado naujų) ir identifikuok vieną, kurį galėtum deleguoti, atidėti ar visai atsisakyti. Sutaupytą laiką kitą savaitę naudok jau pradėtam, bet neužbaigtam projektui įgyvendinti.",
            "Tikslas: palaipsniui mažinti per didelį įsipareigojimų skaičių ir pratintis sutelkti dėmesį į jau pradėtų projektų užbaigimą.",
            "Kodėl tai veikia: ši užduotis skatina reguliariai peržiūrėti savo darbo krūvį ir ugdo ieškoti būdų, kaip atlaisvinti laiką bei erdvę, kad galėtum sutelkti dėmesį į pradėtų darbų užbaigimą."
        ]
    },
    "advice": [
        "Kas savaitę skirk laiko peržiūrėti savo prioritetus ir įgyvendinamų projektų eigą – tai padės tau lengviau laikytis pasirinktos krypties (mažiau blaškytis tapr skirtingų idėjų) ir išvengti perdegimo.",
        "Praktikuok riboti prisiimamų užduočių skaičių, kad galėtum geriau valdyti savo laiką ir lengviau koncentruoti savo dėmesį į tai, kas išties svarbu.",
        "Naudok kūrybiškus planavimo įrankius, kad planavimas būtų įdomesnis."
    ],
    "description": [
        "Tu esi tikras gyvybingumo ir kūrybiškumo šaltinis – žmogus, kuris į bet kokią erdvę įneša energijos, įkvėpimo ir naujovių. Tavo entuziazmas generuoti naujas idėjas ir atrasti galimybes paverčia tave tikra:u inovatore:iumi, nuolat siekiančia:iu surasti naujų idėjų ir būdų, kaip įkvėpti kitus. Bendradarbiavimas ir naujų galimybių atradimas - kuras tavo polėkiui, o tavo energija užkrečia aplinkinius, skatindama ir juos veikti drąsiau.",
        "Vis dėlto, tavo neišsenkantis entuziazmas kartais gali tapti ir kliūtimi. Esi žmogus, kuris mėgsta viską išbandyti, todėl tau gali būti sunku susitelkti ties vienu prioritetu ar užbaigti jau pradėtus projektus. Tavo kūrybiška dvasia trokšta laisvės, bet kartais būtent ji gali tapti kliūtimi, kai sėkmingam idėjų įgyvendinimui reikia laikytis nuoseklaus plano.",
        "Mano patarimas: išmok derinti savo norą tyrinėti ir atrasti su šiek tiek aiškumo ir struktūros. Nusistatyk kelis aiškius tikslus ir leisk sau veikti lanksčiai, tačiau nepametant iš akių tų tikslų. Net ir minimalus planavimas gali padėti paversti tavo gausybę idėjų realiais, apčiuopiamais rezultatais. Kai rasi balansą tarp kūrybinės laisvės ir praktiškų veiksmų bei nuoseklumo, tavo inovatyvios idėjos taps ne tik įkvepiančiomis, bet ir įgyvendinamomis – ir tai leis sukurti išties įspūdingų dalykų."
    ],
    "shortDescription": [
        "Tu esi žmogus, kuris tiesiog spinduliuoja energiją, idėjas ir norą tyrinėti įvairias sritis. Tau patinka spontaniškumas ir kūryba, o aplinka, kurioje gali laisvai išreikšti save, tau yra gyvybiškai būtina. Mėgsti dirbti su kitais ir kurti pozityvią energiją komandoje. Tačiau kartais per didelis užsidegimas gali lemti pernelyg daug pradėtų, bet nebaigtų projektų arba atidėliojimą, kai užduotys tampa per daug nuobodžios."
    ],
    "link": "https://12gm.lt/produktas/tikslu-planavimo-gidas/",
    "linkText": "Tavo kūrybiškumas ir entuziazmas leidžia nuolat generuoti naujas idėjas, tačiau jų užbaigimas kartais gali tapti iššūkiu. „Tikslų planavimo gidas“ sukurtas tam, kad padėtų tau sujungti savo kūrybinę laisvę su aiškia struktūra – išmoksi skaidyti idėjas į mažus žingsnius, prioritetizuoti projektus ir efektyviau siekti užsibrėžtų tikslų. Įsigyk šį gidą ir paversk savo idėjas ne tik įkvėpimu, bet ir įgyvendintais rezultatais!"
}